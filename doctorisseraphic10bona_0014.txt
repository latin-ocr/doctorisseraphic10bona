VH! PRAEFATIO.

animo et libenter subiit, immo sponte sua onus diversorum laborum in se su-
scepit. Cordi ipsi erat, ut labores sibi demandatos meliore quo posset modo ex—
sequeretur. Ut operibus ab obedientia sibi impositis satisfaceret, neque tempori
neque labori pepercit. Secundum et tertium volumen Analectorum Franciscano-
rum ipsius potissimum opera exscripta, cum variis codicibus collata et pro edi-
tione praeparata sunt. Omni tempore denique, quod sibi reliquum erat, incubuit
ad conscribendas pro variis actis diurnis et ephemeridibus elucubrationes de re-
bus religiosis et moralibus tractantes

Optime autem sibi conscius erat, in tantis occupationibus animam nimis
distrahi et ad terrena inclinari, nisi continue ad Dominum elevetur “ per omnem
orationem et obsecrationem orando omni tempore in spiritu„ (Eph. 6, 18). Di-
lectus in Domino defunctus confrater praeter laborem aliud non novit nisi ora-
tionem. S. Missae celebrationi exercitium viae crucis praemittere consueverat.
Ipsam vero S. Missam omni qua poterat devotione et diligentia celebrare solitus
erat. Missa finita per sat longum tempus gratiarum actioni et meditationi intentus
erat aliis interim Missis devote assistendo vel varias preces recitando. Pluries in
die visitationem sanctissimi Sacramenti instituere solebat, quod pium exercitium
vix unquam omisit. Praeterea omni hebdomada unum saltem officium Defuncto-
rum recitare consuevit.

Ut vero magis acceptus esset Domino, necesse erat, ut per varias tribula-
tiones probaretur. Diversis abhinc annis arthritide sat gravi longo tempore ve-
xabatur, atque postea ultimis vitae suae annis vix unquam bona valetudine
fruebatur. Iam in autumno an. 1900 in Collegio nostro per medium quasi an-
num tam gravi premebatur infirmitate, ut morti proximus videretur. Viribus
utcumque restabilitis an. 1901 iter in Germaniam aggressus est, ut melius curae
valetudinis intendere posset. Sed iam in ipso itinere ob cordis vitium perieulum
mortis incurrit et mox iterum in morbum tam vehementem incidit, ut per totius
anni spatium iuter mortem vitamque fluctuaret. Morbo semper magis ingrave-
scente, cum pluries mortem sibi imminere putaret, devote semper ad ipsam se
praeparavit. Tandem die 24 Iunii, cum agoniae eruciatibus vexaretur, per totum
fere diem ad Dominum suspirando continue exclamabat: “ Domine, Iesu! veni
et accipe spiritum meum „. Ita sine intermissione sanctissimum Nomen Iesu
pronuntiando die 25 Iunii 1902 hora prima matutina inter assistentium preces,
impetu nervorum consumtus, animam Deo reddidit.

ln Collegio S. Bonavenunae, dle 12> Augusti* 1902).

PP. EDITOREs.

